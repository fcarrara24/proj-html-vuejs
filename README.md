Progetto HTML/VueJS
Repo 
proj-html-vuejs
Cosa fare
Riprodurre il layout proposto solo in versione Desktop
Tecnologie:
HTML/CSS/VueJs
Aggiungere Header e Footer con VueJs creando una struttura dati che consenta di inserire i link nelle navbar. Su questo non ci sono API da interrogare, ma create i dati a mano nel vostro js.
Deadline
Giovedì 23/11 ore 18.00
Supporto
Martedì pomeriggio e mercoledì (mattina e pomeriggio) potete prenotare uno slot al giorno di 10 minuti con un insegnante per poter porre domande di approfondimento/chiarimento sul progetto.

Pushate almeno 15 minuti prima del vostro appuntamento con un insegnante e preparate prima le vostre domande: è importante arrivare con le idee chiare per poter ricevere il massimo supporto.
Ricordate: avete 10 minuti a testa, potrete chiedere un numero limitato di consigli.

Non sarà possibile invece aprire le consuete richieste Hotwell.
Inoltre, non avrete supporto l’ultimo giorno di progetto (il giorno della deadline).
Presentazione dei progetti
I lavori saranno presentati venerdì 24/11 personalmente con l’insegnante 1-to-1; sarà indispensabile quindi prenotare uno slot per poter parlare con un insegnante.
Non si tratterà del classico Feedback, ma dovrete presentare il vostro progetto.
Consigli per lo svolgimento del progetto
Organizzazione del lavoro
Analizzate attentamente il layout prima di partire, utilizzate sempre il metodo dei commenti per identificare le aree del layout e individuare elementi comuni riutilizzabili.

Una volta analizzato il progetto create una tabella di marcia, il lavoro è divisibile in due fasi, layout e funzionalità VueJs. È indispensabile consegnare entrambe le parti del progetto.

Immaginate quindi cosa vi servirà per l’aggiunta delle parti dinamiche e scrivete i commenti anche per questa parte di lavoro.

Meglio un layout con header/footer e 2 o 3 sezioni complete, che un layout completo ma senza VueJs. Tenete presente comunque che l’ideale è sempre consegnare il lavoro completo.

Procedete poi con il layout sezione per sezione raggiungendo un livello di dettaglio il più simile a quello proposto dal designer. 
Ricordate: il designer ha lavorato duramente per immaginare il layout e ha scelto certe soluzioni per ottime motivazioni, il nostro compito è rendere reale la sua creatività!

Calcolate poi il momento giusto per poter passare alla parte VueJs tenendo presente la Deadline.

GIT
Create un primo commit con lo scaffolding, un secondo con i commenti, e così via all’aggiunta di ogni piccolo frammento. 

Pushare con regolarità vi consentirà: 
di non perdere versioni del vostro lavoro. Il vostro datore di lavoro lunedì pretenderà di ricevere il lavoro commissionato, nella vita lavorativa non è possibile dire “ho perso il lavoro svolto”;
di ricevere una migliore assistenza e valutazione da parte dei vostri insegnanti che controlleranno i vostri lavori durante tutto lo svolgimento del progetto.

Come affrontare il lavoro
Affrontate il progetto a mente serena allontanando ogni ansia, divertitevi mentre mettete in pratica i concetti imparati fino ad ora, focalizzate il vero obiettivo: domani questa sarà la vostra giornata tipo.




In bocca al lupo e buon divertimento!

